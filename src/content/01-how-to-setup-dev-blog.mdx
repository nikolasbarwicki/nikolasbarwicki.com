---
title: "Twój blog w Gatsby"
slug: twoj-blog-w-gatsby
date: 2021-03-08
category: gatsby
published: true
---

## Jak i po co powstał ten blog?

Idea blogowania dla programistów jest dość popularnym konceptem w branży. Motywacje ku temu są bardzo różnorodne. Juniorzy robią to po to, żeby się wyróżnić z tłumu, dla starszych programistów jest to sposób na dokumentowanie swojej wiedzy, dla tych najbardziej doświadczonych jest to medota na budowanie silnej marki osobistej i przekazywanie wiedzy mniej doświadczonym programistom.

Dla mnie pomysł na bloga pojawił się jeszcze przed dostaniem pierwszej pracy jako frontend developer. Miał służyć jako element pomogający się wyróżnić spośród zalewu innych juniorów chcących wejść do świata IT, a także miał poruszać zagadnienia powszechne na typowych rozmowach rekuratacyjnych. Omawianie tych zagadnień miało dać rekruterowi do zrozumienia, że skoro dziele się wiedzą na dany temat to muszę to choć trochę rozumieć, zaś mi samemu miało pomagać systematyzować przyswojoną wiedzę.

Akutalnie jestem po pierwszych kilku miesiącach pracy jako frontend developer i liczba tematów przyszłych postów wynikająca z tego faktu jest potężna. Każdy dzień pisania kodu komercyjnie jest tematem na napakowanego praktyczną wiedzą posta. W tym wpisie chciałbym w dużym skórcie opowiedzieć jak powstał ten blog.

## Statyczny blog oparty na Reakcie

Moja fascynacja Gatsbym wynikała zarówno z uniwersalnej chęci poznawania nowych technologii ale także tego że bardzo polubiłem się z Reactem i jego kolejne zastosowanie wydawało mi się bardzo atrakcyjne. Uważam, że [dokumentacja Gatsbiego](https://www.gatsbyjs.com/docs/) jest zupełnie wystarczająca nawet dla wannabe developera do utworzenia strony podobnej do mojej. Przy okazji moja niechęć do Wordpressa, a także podejście w którym lubie robić wszystko od zera tym bardziej przeważało za zrobieniem portfolio i **bloga na Gatsbym**.

## GraphQL'owa warstwa danych

Spokojnie, jeśli nie miałeś nigdy styczności z GraphQL jego zastosowanie w Gatsbym nie powinno być żadnym problemem. Wszystkie dane potrzebne do zasilenia naszej strony są zbierane w **czasie jej budowania**. Wszystkie nasze zasoby: w tym wypadku obrazki, ikony czy nawet teksty na bloga są **pozyskiwane z użyciem GraphQL**. Zasoby graficzne przy użyciu Gatsby Image są processowane podczas budowania i w efektcie dostarczają nam w pełni zoptymalizowane grafiki, co nie pozostaje bez znaczenia dla czasów ładowania naszych stron.

## MDX: markdown na sterydach

Kolejnym elementem warstwy danych jest m.in. ten tekst jak i wszystkie inne teksty na tym blogu. Markdown jest powszechnym sposobem zapisu treści postów i stron w Gatsbim. Pisząc posty przy użyciu markdown **omijamy klasyczne CMS'y** i rozpraszające edytory tekstów napakowane milionem zbędnych dodatków. Ponadto mamy pełną kontrole nad wyglądem naszych blogpostów oraz możemy dodwać do nich dowolne, w **pełni edytowalne** komponenty. W moim przypadku wszystkie blogposty znadują się w folderze `content` tego projekut w formatach z rozszerzeniem `.mdx`. To idealnie współgra z **GraphQL Gatsbiego**. Każdy post posiada swoje unikalne frontmatter:

```javascript
---
title: "Twój blog w Gatsby"
slug: twoj-blog-w-gatsby
date: 2021-03-08
category: gatsby
published: true
---
```

które zawiera informacje potrzebne Gatsbiemu do tworzenia reszty magii za którą jest odpowiedzialny.

## Gatsby Node API

Gatsby pobiera dane w celu wygenerowania stron. Używając danych z dostarczonych plików `.mdx` Gatsby podczas budowania projektu generuje nam strony - które w tym przypadku są pojedyncznymi artykułami na blogu. Na podstawie przygotowanego wcześniej szabolnu posta, który jest zwykłym widokiem opartym na Reakcie czekającym na dostarczenie mu danych do wyświetlenia. Gatsby tworzy unikalne linki na postawie slugu, treść pliku `.mdx` zamienia na artykuł, a do tego korzysta z nadanych mu tagów lub kategorii umożliwiając użytkownikowi skuteczniejsze wyszukiwanie kolejnych artykułów - do czego serdecznie zachęcam. Warto tu dodać, że kazda strona z wynikami wyszukiwania kateogii rówież powstała dopiero na etapie budowania projektu na podstawie **zapytania GraphQL** i dostarczonego, kolejnego szablonu strony.

## Programistyczny wyróżnik bloga

Z bajerów które sprawiają że ten blog może być nazwany programistycznym blogiem, poza spefycicznym nerdowskim rodzajem treści, są komponenty zawierające kod wewnątrz artykułów. Zrobiłem to z wykorzystaniem `prism-react-renderer`. Stowrzyłem oddzielny komponent który moge wykorzystać w dowolnym miejscu artykułu dzięki zastosowaniu `.mdx`. Uzyskujemy dość sporą możliwość edycji całego komponentu, od ustawienia numerowania linii, przez kolorystykę, aż na kolorowaniu składni w zależności od zastosowanego języka kończąc. Gdy chce wkleić fragment kodu do artykułu opakowuje go odpowiednim znacznikiem podając komponentowi jedynie język w którym fragment kodu został napisany co umożliwia jego prawidłowe kolorowanie i formatowanie.

## Podsumowanie

Zamierzam opisać w następnych wpisach, każdy z elementów poruszonych w tym artykule szerzej wraz z opisem krok po kroku jak każdy z tych elementów stworzyć na swoim blogu. Dzięki zróżnicowanym problemom, z którymi mierze się każdego dnia w pracy tematów na przyszłe posty z pewnością nie braknie. Wierzę, że opisywane przeze mnie tematy dadzą szybkie rozwiązania na różnorodne problemy dla osób które są na wcześniejszym etapie nauki ode mnie, a mi przy okazji pomogą usystematyzować posiadaną wiedzę. Jestem wyznawcą zasady, że aby przekazywać swoją wiedzę innym trzeba zrozumieć odpowiedzialność z jaką to się wiąże. Zmotywnuje mnie to z pewnością do sprawdzania tego co pisze w artykułach,a także konfrontowania moich rozwiązań i praktyk z z tymi najlepszymi, stosowanymi przez prawdziwych wymiataczy.
